# Um mig

Ég heiti Anna Kristín Halldórsdóttir og er 24 ára frá Svalbarðsströnd. Það er í Eyjafirði. Þar er einmitt Vaðlaheiðarvegavinnuverkfærageymsluskúrinn. 


## Menntun og fyrri störf
Ég útskrifaðist úr grunnskólanum á Svalbarðsströnd, Valsárskóla, eftir 9. bekk og svo af náttúrufræðiraut fŕa VMA 2013. Þá tók ég eitt ár í heilbrigðisverkfræði við HR, en eftir það skipti ég í hugbúnaðarverkfræði og er á 2. ári. Ég hef unnið við ýmisslegt, til dæmis á eggjabúinu hans afa, á Hlöllabátum á Akureyri, á Michelin stjörnu veitingastað í Yorkshire, Englandi, á elliheimili, og í þjónustuveri í banka, þar sem ég starfa nú með skóla. 

Mér hafði alltaf fundist tölvunarfræði heillandi, en ekki beint íhugað hana af alvöru. Ég hélt að tölvunarfræðingar væru nördar, spiluðu WoW á nóttunni, hefðu byrjað að forrita 11 ára og væru að sjálfsögðu strákar. Eina skilyrðið sem ég uppfyllti var að vera nörd. Í heilbrigðisverkfræðinni fannst mér Hagnýt forritun (Matlab) lang skemmtilegasti áfanginn og gekk mjög vel í honum. Þá fór ég fyrst að skoða tölvunarfræði. Þegar ég hugsaði um það vissi ég auðvitað að ég þyrfti ekki að vera strákur, en ég var ekki viss með WoW'ið og hvort ég væri orðin of gömul til að byrja að forrita. En ég ákvað að slá til og prófa þetta og sé ekki eftir því.

## Forritara-tegund
Ég hef mikinn áhuga á notendavænleika, notendaupplifun og að verkferli snúist um að búa til kóða sem gagnast notendanum, með því að vera í miklum samskiptum við kúnann. Illa hannaðar vefsíður og kerfi hafa alltaf farið mikið í taugarnar á mér, sem gerir það að verkum að mig langar aldrei að vinna við kerfi sem setur ekki notendann í fyrsta sæti. Núvernadi vinna mín gæti hafa ýtt ennþá betur undir þetta... hehe. Ég hallast því meira að framenda og buisness lógík eins og er, en gagnagrunnum, tenngingum og öryggi, en finnst ég þó ekki vera með nógu mikla reynslu til að vita það fyrir víst og langar að læra meira um allt.

## Draumar og eftirvæntingar
Úr námskeiðinu býst ég við að fá betri skilning í gegnum "hands on" reynslu við að setja upp Continious Integration frá A til Ö. Hugbúnaðarfræði fannst mér ágæt kynning á efninu, en mér finnst ég ekki skilja það nógu vel og er spennt fá að gera allt sjálf, því það hjálpar mikið við skilning. Mér finnst Conitious Integration hljóma mjög rökrétt, til að hægt sé að stuðla betur að notendavænleika og notendaupplifun með því að hafa hvern hring sem stystan og finnst þetta því mjög praktísk þekking.  